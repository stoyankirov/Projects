# Homework

Unrolled linked list е свързан списък, при който в един възел има не 1, а повече елементи, т.е. масив от елементи. 
Капацитетът е еднакъв за всички възли.

Добавянето на елемент в unrolled linked list ще става по следния начин:

- ако броят елементи във възела, в който добавяме, е по-малък от капацитета, елементът просто се добавя/вмъква в масива;

- ако обаче капацитетът е запълнен, създава се нов възел, който се поставя след текущия, и в него се прехвърлят втората 
  половина от елементите на текущия възел (по оригинал може и преди възела, но тук предлагам да ограничим малко).

Премахването на елемент става, като просто се премахва елементът от масива. Ако в следствие на това броят елементи в масива 
е станал по-малък от половината от капацитета, от следващия възел се прехвърлят първите няколко елемента, докато броят в текущия 
стигне половината от капацитета. Ако пък заради това следващият възел е останал с брой елементи - по-малък от половината от капацитета, 
прехвърлят се и останалите елементи от него в текущия и изпразненият възел се премахва.

Повече подробности за оригиналния вариант на unrolled linked list: https://en.wikipedia.org/wiki/Unrolled_linked_list

Да се напише шаблонен клас UnrolledLinkedList, който реализира такъв списък. Възлите да съдържат статичен масив от шаблонния тип, 
брой елементи и указател към следващ възел (като при стандартния списък, но вместо един елемент – масив и брой). Да се напишат 
следните методи:

- голяма четворка (+ помощни функции за копиране и разрушаване);

- метод, който добавя подаден елемент в края на списъка;

- метод, който по дадени индекс на възел и елемент, добавя елемента в края на масива на възела;

- метод, който по дадени два индекса i и j и елемент, добавя елемента на позиция j в масива на възела с индекс i; 
  ако се наложи прехвърляне в нов възел, елементът се вмъква на позиция j в стария възел, ако j < n, или на позиция j – n в 
  новия в противен случай; n е броят елементи в стария възел след прехвърлянето 
  (подсказка – може да ползвате помощен масив с по-голям капацитет);

- метод, който по даден елемент намира и премахва всичките му срещания в списъка;

- метод, който ни казва дали списъкът е празен;

- метод, който връща броя на всички елементи в списъка.

Бонус:

Да се напише вътрешен клас Iterator, който описва итератор към unrolled linked list и има две член-данни:

- указател към възел;

- индекс в масива.

По този начин, итераторът указва елемент. Да се реализират за итератора:

- конструктори с параметри и копиращ конструктор;

- оператор ++ – итераторът се движи елемент по елемент, като стигне края на възел, минава на следващия възел и т. н.

- оператор * - връща стойността на елемента, сочен от итератора;

- оператор + - придвижва итератора с толкова елемента напред, колкото е подадено като параметър цяло число;

- оператори == и !=, даващи информация дали this итераторът и подаденият итератор съответно сочат един и същ елемент 
  или не сочат един и същ елемент;

- функции за достъп към всяка от член-данните.



