## Задача 1

Да се реализира клас ```Ticket```, който да има следните член данни:

- име на начална спирка - символен низ с произволна дължина

- име на дестинацията - символен низ с произволна дължина

- цена на билета - цяло число

- тип на превозното средствo. Превозното средствo може да е влак, самолет, автобус, лек автомобил или кораб.

Нека се реализира канонично представяне и да се имплементират set и get методи.



## Задача 2

Да се реализира клас ```Luggage```, който има следните член данни:

- капацитет на багажа - дробно число

- брой предмети - цяло число

- тегло - дробно число

- идентификационен номер на багажа - цяло число

За класа ```Luggage``` да се реализират set и get методи и конструктори.



*** Бонус:

- нека идентификационният номер е уникален за всеки обект от тип ```Luggage``` (Подсказка: можете да използвате статична променлива).



## Задача 3

Да се реализира клас ```Passenger```, който има следните член-данни:

- име - символен низ с произволна дължина

- багаж - обект от тип ```Luggage```

- билет - обект от тип ```Ticket```



За класа ```Passenger``` да се реализира канонично преставяне и set и get методи.

1) - да се реализира функция, която приема като аргумент обект от тип ```Passenger``` и връща истина, ако подаденият като аргумент обект

пътува от същото мястото, от което пътува и this обекта, и лъжа в противен случай. 

2) - да се реализира функция, която приема като аргумент обект от тип ```Passenger``` и връща истина, ако подаденият като аргумент обект

пътува до същата дестинация, до която пътува и this обекта, и лъжа в противен случай.



*** Бонус:

- да се реализира функция, която връща актуалния брой обекти от тип ```Passenger```, създадените от вашата програма. (Подсказка: можете да използвате статична променлива).



## Задача 4

Да се реализира клас ```TravelGroup```, който има следните член-данни:

- брой пътници

- масив от пътници с произволна дължина

1) - да се реализира функция, която сортира пътниците по теглото на багажа, който носят.

2) - да се реализира функция, която приема като аргумент име на начална спирка и извежда на екрана имената на всички пътници, които пътуват от тази спирка.

3) - да се реализира функция, която приема като аргумент дестинация и извежда на екрана имената на всички пътници, които пътуват до тази дестинация.

*** Бонус:

4) - да се реализира функция, която обхожда масива от пътници рекурсивно и извежда имената им.

За класа ```TravelGroup``` да се реализира канонично преставяне и set и get методи.



*** Бонус:

Добавате член-данна указател към функция, която приема като аргумент масив от пътници и брой пътници.

За новата член-данна да се реализират set и get методи,

както и метод, който изпълнява функцията, сочена от указателя, над член данните - брой пътници и масив от пътници.

Да се реализира функция, която сортира пътници по цена на билета и извежда резултата на екрана.

Нека тази функция се присвои на указателя чрез set метода и да се използва чрез другия метод.



Забележка:

Ако е необходимо реализирайте допълнителни методи, променливи или типове.

